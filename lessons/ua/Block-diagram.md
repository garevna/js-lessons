# ![ico-30 icon] Блок-схема алгоритму

______________________________________________________________________

## ![ico-25 icon] Алгоритм

В основі структурного програмування лежить тріада:

• **Послідовність** - виконання дій одна за одною.
• **Перемикання** - вибір дії залежно від виконання умови.
• **Цикл** - неодноразове повторення однієї й тієї самої послідовності дій.


Програмування починається з _опису алгоритму_.

**Алгоритм** - це покрокова система інструкцій, що визначають процес переходу від вихідних даних (на вході) до шуканого результату (на виході).

| **~Вхід~** | ** ➔** | **~Процес~** | ** ➔** | **~Вихід~** |

Якщо результат існує, алгоритм виконується за кінцеве число кроків.

Якщо шуканого результату не існує, алгоритм або ніколи не завершує роботу, або заходить у глухий кут.

Іноді алгорим досить простий, і ви його тримаєте в голові, коли пиляєте скрипт.

Але іноді він буває настільки складним, що ви хочете візуалізувати його, щоб нічого не забути і не переплутати.

Одним зі способів опису алгоритму є **блок-схема**.


________________________________________________________________________________

## ![ico-25 icon] Блок-схема

Блок-схеми є незамінними інструментами для візуалізації складних процесів.

Для того, щоб якийсь процес зобразити схематично, нам потрібні певні графічні форми.

Найпростішими з таких форм є:

@@@@ 1
![](illustrations/flowchart-symbols.svg)
@@@@

Алгоритм повинен мати початок і кінець.

Перехід від однієї дії до іншої зображується стрілками.

Блок операцій - прямокутник - дозволяє вам використовувати різний рівень деталізації. В один такий блок можна вписати одразу цілу послідовність простих дій, а можна кожну таку просту дію помістити в окремий блок.

<div class="flowchart-endpoints">Begin<div>
<div class="flowchart-arrow">↓</div>
<div class="flowchart-process">Взяти штани<div>
<div class="flowchart-arrow">↓</div>
<div class="flowchart-process">Почистити штани<div>
<div class="flowchart-arrow">↓</div>
<div class="flowchart-process">Пришити ґудзик<div>
<div class="flowchart-arrow">↓</div>
<div class="flowchart-process">Попрасувати штани<div>
<div class="flowchart-arrow">↓</div>
<div class="flowchart-process">Одягти штани<div>
<div class="flowchart-arrow">↓</div>
<div class="flowchart-endpoints">End<div>

_______________________________________________________

Кожен із блоків «Почистити штани» або «Пришити ґудзик» можна розгорнути в окрему послідовність дій.

Можна переставити місцями блоки «Почистити штани» і «Пришити ґудзик», однак точно не варто змінювати положення блоку «Одягти штани», оскільки в цьому випадку всі інші операції значно ускладняться.

_______________________________________________________

^^Для малювання блок-схеми можна скористатися^^ [^^**безкоштовним сервісом**^^ ![ico-25 draw-io]](https://www.draw.io/)

_______________________________________________________

### ![ico-20 icon] Послідовність

Можливо, ви не усвідомлюєте цього, але все ваше життя - це процес, який полягає в певній послідовності дій.

Вранці ви встаєте, потім йдете у ванну кімнату, потім (найімовірніше) - на кухню, де готуєте собі каву, тощо.

Перед виходом на роботу ви одягаєтеся.

Напевно, було б дивно, якби ви вийшли на вулицю просто з душу. Хоча всяке трапляється ![ico-25 wink].

Тобто якщо у вашій послідовності дій прибрати якусь ланку, або переставити місцями дві окремі операції, то результат може бути дуже неприємним.

Припустимо, ви робите собі чай, п'єте його, і тільки потім накладаєте в чашку цукор. Думаю, ви пили несолодкий чай. Додавання цукру після чаювання ситуацію явно не виправить.

Отже, послідовність дій дуже важлива.

Коли ви пишете програму, ви задаєте комп'ютеру чітку послідовність дій.

Цю послідовність можна зобразити схематично у вигляді блок-схеми:



@@@@ 1
![](illustrations/flowchart-sequence.svg)
@@@@

Як бачите, суворо виконується напрямок зверху вниз.
Тільки після завершення попередньої операції починається наступна.

_______________________________________________________

### ![ico-20 icon] Гілкування

Дуже часто ми змушені приймати рішення, що робити.
Якщо вам затримують виплату зарплати, ви не можете зробити заплановану покупку.
Отримання зарплати - умова, якщо її виконано - ви можете купувати те, що запланували.

Ваш код оперуватиме даними, які динамічно змінюються.
Залежно від значення якихось даних ваш код виконуватиме різні операції.
Наприклад, юзер відкрив ваш застосунок.
Він міг зареєструватися, авторизуватися або увійти як незареєстрований користувач.
Якщо це зареєстрований користувач, то він може увійти в персональний кабінет.
В іншому разі такої можливості в нього немає.

@@@@ 1
![](illustrations/flowchart-branching.svg)
@@@@

_______________________________________________________

### ![ico-20 icon] Цикл

Повторення однієї і тієї ж послідовності дій кілька разів - це цикл.

Миття посуду вручну - це цикл (тарілка за тарілкою, чашка за чашкою - поки весь посуд не буде вимито).

Ходьба - це цикл: піднімається ліва нога, виноситься вперед, опускається, ви переносите вагу тіла на ліву ногу і піднімаєте праву, яка так само виноситься вперед і опускається, і так доти, доки ви не прийдете до точки призначення або вам не набридне виконувати ці вправи.

На блок-схемі алгоритму цикл матиме приблизно такий вигляд:

@@@@ 1
![](illustrations/flowchart-circle.svg)
@@@@

Як бачите, є якась умова, виконання якої перевіряється на кожній **ітерації** циклу.
Тобто якби ми не використовували вище розглянуте **гілкування**, то цикл крутився б нескінченно, що абсолютно неприпустимо.

_______________________________________________________


![ico-20 hw] **Вправа 1**

^^Намалюйте блок-схему алгоритму підсумовування всіх цілих чисел від 1 до **~ N~**.^^

![ico-20 hw] **Вправа 2**

^^Намалюйте блок-схему алгоритму підсумовування всіх цілих непарних чисел від 1 до **~ N~**.^^

__________________________________________________________________

### ![ico-25 cap] Ряд Фібоначчі

^^Ряд Фібоначчі - це послідовність чисел, кожне з яких дорівнює сумі двох попередніх.^^

^^Перший і другий члени ряду Фібоначчі дорівнюють 1.^^

**Схема алгоритму обчислення члена ряду Фібоначчі за його номером ~ N~**:

@@@@ 1
![](illustrations/flowchart-fibonachi.svg)
@@@@

_______________________________________________________

![ico-20 hw] **Вправа 3**

^^Змініть блок-схему алгоритму обчислення члена ряду Фібоначчі за його номером **~ N~** наступним чином:^^

^^• змініть стартові значення змінних;^^
^^• перенесіть інкремент (приріст) змінної **~n ~** перед блоком розгалуження коду (де порівнюються **~n ~** і **~ N~**).^^

~~~js
  n = 1
  a = 1
  b = 1
  F = 1   
  n = n + 1
  ...
~~~

_______________________________________________________

![ico-20 hw] **Вправа 4**

^^Намалюйте блок-схему алгоритму обчислення факторіалу числа **~ N~**.^^

^^**Факторіал** числа **~ N~** - це добуток усіх чисел від 1 до **~ N~**.^^

~~~js
N! = 1 * 2 * 3 * 4 * .... * N
~~~
